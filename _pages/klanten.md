---
title: " "
layout: splash
permalink: /ref/
date: 2016-03-23T11:48:41-04:00


feature_row:
  - image_path: /assets/images/referenties/rabo1.png
  - image_path: /assets/images/referenties/astrum1.png
  - image_path: /assets/images/referenties/leudal1.png

  - image_path: /assets/images/referenties/campina1.png
  - image_path: /assets/images/referenties/tabor1.png
  - image_path: /assets/images/referenties/talentpro1.png

  - image_path: /assets/images/referenties/solidaridad1.png

---

## Referenties

>“Anita heeft ons geholpen om de samenwerking binnen en tussen de teams verder te verdiepen. In de begeleiding toont ze zich kwetsbaar en nodigt daarmee uit kwetsbaar te zijn. Tegelijk is ze direct en spreekt ze je aan op gedrag. Ze brengt hierdoor interactie en dynamiek in de groep, ook op moeilijke momenten. Met haar gestructureerde, praktijkgerichte aanpak èn haar enthousiasme heeft ze bij ons de juiste snaar geraakt.”  
**Eelco Kaan (COO Rabobank International Direct Banking)**


>“Anita heeft bij ons (Astrum College in Velp) een workshop ‘scrum in onderwijs’ verzorgd en ons gecoached in aanloop naar een project. Opvallend is haar kritische werkwijze, waardoor wij kregen wat we nodig hadden, geen standaard werk dus. Mooi om te zien dat ze anderzijds zichzelf heel flexibel opstelt waarbij niets te veel is.
Anita is een prettige persoonlijkheid met verstand van zaken die oog heeft voor het individu tijdens de training en waar nodig doortastend kan optreden.”  
**Rien ter Veen (docent en ambassadeur Astrum College)**


>“Anita helpt je op een ontspannen en deskundige manier naar jezelf te kijken. En te zien waarom je doet wat je doet. Zij gaat daarbij het scherpst van de snede niet uit de weg. Maar doet dat met respect en vanuit verbinding. Altijd binnen de context van het doel. Zonder het belang van het individu uit het oog te verliezen.
In teamsetting toont zij zich een sterke procesbegeleider: het proces wordt op een luchtige manier goed bewaakt, terwijl de inhoudelijke discussie (en het leerproces) bij de deelnemers blijft liggen. Zij heeft ons managementteam inzicht gegeven in sterktes, uitdagingen en verbetermogelijkheden. En geholpen in verdere ontwikkeling en groei.”  
**Edwin van den Elst (algemeen directeur Talent en Pro)**

>"Kernwoorden die Anita kenschetsen: verbinder, enthousiast/inspirerend/mensgericht. Anita heb ik leren kennen in haar reis naar Lean Black Belt bij de Rabobank. Direct viel op dat Anita niet de Lean Black Belt 'uit het boekje' is. Zij begreep direct dat Lean werken een verandering in gedrag meebrengt. En dat als je wilt verbeteren voor de klant, mensen ook op zoek moeten gaan naar verbeteren van hun gedrag en daarmee op zoek gaan naar hun eigen kern. Als geen ander ziet Anita de mens in zijn geheel, en kan zij ondersteunen in hun zoektocht naar wie zij echt zijn en wat echt bij hen past. Zij verbindt mensen van nature en met haar aanstekelijk enthousiasme en pure houding neemt zij mensen makkelijk mee. Kortom, een fijn, vertrouwd mens om mee samen te werken." 
**Erik de Lange (Master Black Belt Lean en consultant Rabobank)**


>"Anita's manier van vragen stellen, helpt om tot de kern van het probleem te komen. Ze gaat moeilijke vragen niet uit de weg en je voelt je bij haar vertrouwd en gehoord in de zoektocht naar oplossingen. Hierbij verliest ze de sfeer niet uit het oog. Ze geeft positieve energie om onderwerpen tot op de bodem uit te zoeken."  
**Ivo Breuer (senior adviseur bedrijfsvoering Gemeente Leudal)**

## Klanten

{% include feature_row %}
